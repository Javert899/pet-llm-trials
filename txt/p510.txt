 
 ‘tomtom’ voor bedrijfsprocessen 
toepassing van moderne process-miningtechnieken 
aan de hand van een vergelijking tussen bedrijfsinformatie- en 
navigatiesystemen wordt geïllustreerd hoe informatiesystemen nog onvoldoende inzicht bieden in de lopende bedrijfsprocessen. moderne process-mininggereedschappen zoals prom kunnen uitkomst bieden. 
wil van der aalst 
 
ondanks het grote belang van efficiënte en effectieve bedrijfsprocessen leveren 
informatiesystemen onvoldoende inzicht in de lopende processen. om dit te illustreren wordt de functionaliteit van een typisch bedrijfsinformatiesysteem vergeleken met die van een typisch navigatiesysteem. deze vergelijking laat zien dat in de meeste organisaties een fatsoenlijke landkaart ontbreekt, dat file-informatie afwezig is, dat de aankomsttijd onbekend is en dat afwijkingen van de route niet toeg estaan zijn. daarom een pleidooi voor ‘tomtom-
functionaliteit’ voor bedrijfsprocessen. veel van de gewenste functionaliteit kan worden gerealiseerd met moderne process-miningtechnieken.  
procesnavigatie 
dankzij het enorme succes van tomtom besc hikken veel nederlandse gezinnen over een 
navigatiesysteem in de auto. het is verbazingw ekkend hoe snel mensen gewend zijn geraakt 
aan deze functionaliteit en er niet meer zonder kunnen. omdat vaak vergelijkingen worden gemaakt tussen verkeersstromen op de weg en werkstromen in grote organisaties, is het interessant de functionaliteit van een typisch bedrijfsinformatiesysteem te vergelijken met die van een navigatiesysteem. hierbij valt een aantal zaken op: 
1.
 in veel gevallen ontbreekt een goede kaart . ondanks het feit dat organisaties veel tijd 
investeren in het documenteren van de bedrijfsprocessen, zijn de resulterende 
procesmodellen vaak van bedroevende kwaliteit. de processchema’s hebben weinig te maken met de echte processen. men spreekt daarom ook wel over de ‘powerpoint-werkelijkheid’. 
2. 
het is onmogelijk traploos in en uit te zoomen . procesmodellen zijn vaak statische schema’s 
vergelijkbaar met een klassieke landkaart. hierdoor heeft het model vaak te veel of te weinig detail. in een navigatiesysteem kan men wel in- en uitzoomen en kan de visualisatie worden aangepast op basis van voorkeuren en doelen. zo kunnen bijvoorbeeld garages, tankstations en hotels op verzoek worden weergegeven. 
3.
 als er wel een elektronische kaart bestaat, is deze vaak onnodig dwingend.  workflow-
managementsystemen worden gedreven door gedetailleerde en accurate processchema’s. het probleem is echter dat deze vaak een specifieke procesgang afdwingen. vergelijk dit met een navigatiesysteem dat de uiteindelijke keuze niet aan de gebruiker laat en de 
bestuurder bijvoorbeeld dwingt een afgesloten straat in te rijden. soms willen medewerkers om goede redenen afwijken en moet het systeem dit toestaan. 
4. 
de kaart laat geen file-informatie zien.  procesmodellen zijn vaak papieren tijgers. ze komen 
alleen tot leven als er actuele informatie op geprojecteerd wordt. zo is het buitengewoon nuttig een kaart te zien met file-informatie. waar in een traditionele fabriek de knelpunten duidelijk zichtbaar zijn, worden in moderne bedrijfsinformatiesystemen deze ‘files’ echter 
vaak onzichtbaar gemaakt. 
5. 
de route kan niet worden herberekend.  ook als er duidelijke verstoringen optreden 
(bijvoorbeeld lange files) en gebruikers proberen om te rijden, blijven informatiesystemen meestal stoïcijns het oorspronkelijke procesmodel volgen. bedrijfsprocessen zijn soms uitermate dynamisch en het zou beter zijn als de informatiesystemen hierop kunnen inspelen. 
6. 
de aankomsttijd en locatie zijn onbekend.  op elk moment geeft het navigatiesysteem aan 
wat de nog af te leggen afstand is en wat de verwachte aankomsttijd is. ook deze functionaliteit ontbreekt in de huidige generatie bedrijfsinformatiesystemen. vaak is er weinig inzicht in hoelang zaken al in het systeem zitten en wanneer ze verwacht worden klaar te zijn. soms is zelfs onduidelijk waar in het proces een concreet geval zit; er is geen 
gps-informatie beschikbaar. 
 
informatiesystemen zijn dus erg beperkt als het gaat om ‘tomtom functionaliteit’. deze analyse is dan ook bedoeld om de lezer te prikkelen en te laten nadenken over navigatiefunctionaliteit in bedrijfsprocessen.  
en business intelligence dan? 
business intelligence  (bi) is een kreet die door leveranciers wordt gebruikt om te verwijzen 
naar software die kan worden gebruikt om gegevens over operationele bedrijfsprocessen te 
verzamelen en deze vervolgens te analyseren. het doel van bi-software is om meer kennis en inzicht te verkrijgen die kan worden gebruikt om de processen beter te besturen en in te richten. de focus ligt hierbij vaak op performance-indicatoren die betrekking hebben op kosten, doorlooptijden, serviceniveaus en bezettingsgraden. de ‘i’ in bi suggereert dat deze systemen intelligent zijn. niets is minder waar. vaak gaat het om vrij triviale analyses van gestructureerde data. veel processen zijn lastig  te karakteriseren in termen van performance-
indicatoren omdat de werkelijkheid niet te vangen is in een paar getallen. ook veronderstellen bi-tools gestructureerde processen en gestruct ureerde gegevens waarin geen afwijkingen 
mogelijk zijn. neem bijvoorbeeld de behandeling van hartpatiënten in een ziekenhuis. met behulp van de huidige generatie bi-tools is het mogelijk om vast  te stellen wat het aantal operaties is geweest 
in een bepaalde periode en hoelang de gemiddeld e behandeling van de patiënten na de operatie 
heeft geduurd. ook is het mogelijk om één indivi duele patiënt te volgen. helaas is het niet 
mogelijk om af te leiden hoe de processen daadwerkelijk verlopen zijn en waar en waarom er afwijkingen en knelpunten ontstaan. de reden hi ervoor is dat de werkelijkheid wordt gevangen 
in getallen zonder dat het echte onderliggende proces adequaat zichtbaar gemaakt wordt. de ‘managementdashboards’ laten meters en grafie ken zien, maar niet het onderliggende proces. 
de meer geavanceerde bi-tools beelden performance-indicatoren af op een procesmodel. het gaat dan echter altijd om een vooraf gedefinieerd procesmodel dat niet noodzakelijk de werkelijkheid hoeft weer te geven. vaak late n met de hand gemaakte procesmodellen een sterk 
geïdealiseerde wereld zien waardoor de daadwerkelijke verbeterpunten verborgen blijven. kortom, bi-tools zijn niet intelligent en bieden geen ‘tomtom-functionaliteit’. gelukkig zijn 
er recent op het gebied van process mining  belangrijke doorbraken gerealiseerd die kunnen 
helpen bij het realiseren van innovatieve navigatiefuncties.  
process mining 
om het concept van process mining duidelijk te maken is het van belang te realiseren dat 
informatiesystemen vaak een afspiegeling van de werkelijkheid vormen. enerzijds worden 
informatiesystemen gedreven door modellen van de bedrijfsprocessen die ze ondersteunen. anderzijds is er een voortdurende interactie tussen het bedrijfsproces en het informatiesysteem. neem bijvoorbeeld een erp-systeem als sap r/3. dit systeem 
veronderstelt dat binnen organisaties bepaalde  processen plaatsvinden, bijvoorbeeld het 
plaatsen van bestellingen, en dat voor deze processen bepaalde activiteiten in een zinvolle volgorde worden uitgevoerd. dit zijn de pro cessen die vastgelegd zijn in het zogenaamde 
sap-referentiemodel. de ontwikkeling en configuratie van sap r/3 wordt dus gedreven door deze veronderstelde processen. in werkelijkheid laat het systeem echter ook andere processen en procesvolgordes toe om de benodigde flexibiliteit te realiseren. onafhankelijk van de wijze waarop het systeem wordt gebruikt, worden zogenaamde 
events  gelogd. een event is een 
gebeurtenis die overeenkomt met een bepaalde  actie of handeling. in de context van 
informatiesystemen wordt ook wel gesproken over (database) transacties  of audit trail entries . 
de event logs  van systemen als sap r/3 laten een afbeelding van de werkelijkheid zien en 
vormen het startpunt voor process mining. het is van belang om in te zien dat in toenemende mate gebeurtenissen in bedrijfsprocessen geregistreerd worden in event logs. pakketten voor het realiseren van informatiesystemen, bijvoorbeeld enterprise resource planning (erp)-, customer relationship management (crm)-, product data management (pdm)- en workfl ow management (wfm)-systemen, bieden 
standaard de functionaliteit om gedetailleerde even t logs te genereren. ook hebben steeds meer 
systemen ingebouwde loggingfunctionaliteit. complexe professionele systemen zoals medische apparatuur (bijvoorbeeld de röntgensystemen van philips), high-end kopieermachines, lithografiesystemen (bijvoorbeeld de wafer steppers van asml) zijn in staat alle handelingen te registreren en te distribuere n via internet. ook het toenemende gebruik van 
webservices leidt tot steeds meer en betere event logs. door bijvoorbeeld soap-messages te volgen kan de communicatie tussen partijen in een soa (service-oriented architecture) in kaart worden gebracht.   
 
informatie 
systeem
proces
modelevent
logsanalyse
inzicht
discoveryspecificatie
configuratie
analysebesturing /
ondersteuning
extensionconformance“wereld”
mensen
middelen
organisatiesbedrijfsprocessen
registratie van 
events in audit 
trails, databases, 
enz.
figuur 1. drie soorten process mining: discovery, conformance en extension 
 
drie soorten process mining 
de brede beschikbaarheid van event logs en de koppeling tussen bedrijfsprocessen en informatiesystemen maakt process mining mogelijk. zoals aangegeven in figuur 1 beschouwen we drie soorten process mining: 
discovery , conformance  en extension . 
process-miningtechnieken gericht op discovery  leiden automatisch modellen af uit de event 
logs. uit ruwe informatie kunnen bijvoorbeel d procesmodellen worden gedestilleerd die 
weergeven wat er daadwerkelijk heeft plaatsgevonden. het is dus niet de analist die met hand een (veelal subjectief) model van de werkelijkheid maakt. in plaats daarvan wordt het event log onderzocht op mogelijke causale verbanden, waarna de gevonden verbanden worden samengevat in een grafisch model (bijvoorbeeld een petrinet-achtige notatie zoals gebruikt in tools als protos, cosa en yawl of de epc-notatie gebruikt in tools als aris en sap r/3). dit klinkt utopisch. recent zijn er echter krachtige technieken ontwikkeld die dit mogelijk maken. de discoverytechnieken beperken zich niet tot het procesaspect (dat wil zeggen de 
volgorde van activiteiten). indien events ook info rmatie bevatten over resources (wie heeft de 
activiteit uitgevoerd en welke middelen zijn hierbij gebruikt), data (wat waren de karakteristieke kenmerken), tijd (wanneer vond de activiteit plaats), kunnen ook andere aspecten afgedekt worden. het is bijvoorbeeld mogelijk om op basis van event logs een zogenaamd sociaal netwerk af te leiden. in een sociaal netwerk worden de personen en/of organisatieonderdelen weergegeven met hun onderli nge relaties. hierdoor is het mogelijk weer 
te geven dat sommige personen een centrale plaats innemen in de organisatie en dat er veel werk van de ene naar de andere afdeling stroomt. een tweede categorie van process-miningtechnieken is gericht op 
conformance . het doel is 
objectief te toetsen of de werkelijkheid over eenkomt met de verwachting of vooraf opgestelde 
eisen. conformance checking  kan helpen bij het concretiseren van compliance  en nieuwe 
regelgeving zoals sarbanes-oxley (sox). schandalen binnen organisaties als worldcom, 
enron, aol, tyco en qwest laten zien dat de werkelijke procesgang sterk kan afwijken van veronderstelde processen. binnen veel organisaties bestaan er procesbeschrijvingen die weergeven hoe processen uitgevoerd (dienen te) worden. deze procesmodellen worden vaak gemaakt met eenvoudige tekentools zoals visio of met meer geavanceerde gereedschappen zoals protos en aris. er is echter geen enkele garantie dat de processen ook daadwerkelijk 
deze modellen volgen. in veel gevallen beschrijven procesmodellen een geïdealiseerde ‘powerpoint-werkelijkheid’ die ver afstaat van de  dagelijkse realiteit. daarom is het zinvol om 
op basis van event logs deze modellen te toet sen. process-miningtechnieken kunnen aangeven 
hoe goed de ‘fit’ tussen realiteit en model is en kunnen ook weergeven waar in het proces de 
belangrijkste afwijkingen plaatsvinden. vervolgens kunnen de gevallen die afwijken verder worden onderzocht met de eerdergenoemde discoverytechnieken. ook is het mogelijk 
zogenaamde 
business rules  te toetsen. het is bijvoorbeeld interessant te weten in hoeveel 
procent van de gevallen een business rule daadwerkelijk gevolgd wordt. de laatste categorie, 
extension , pakt een al bestaand model en vult dit aan met gegevens uit het 
event log. het initiële model kan met de hand gemaakt zijn, maar kan ook ontdekt zijn door middel van process mining. een voorbeeld is het projecteren van knelpunten op een procesmodel op basis van in het log geregi streerde tijdstempels. ook kan op basis van 
gegevens in het log bepaald worden wanneer er een bepaald pad in het procesmodel gevolgd wordt. door middel van klassieke dataminingtechnieken kan bijvoorbeeld ontdekt worden dat een bepaalde categorie klanten vaak een bep aalde tak van het proces doorloopt. het ultieme 
doel van process mining is een model te creëren dat goed overeenkomt met de werkelijkheid en dat alle aspecten afdekt (activiteiten, resources, tijd, data enzovoorts).  
de weerbarstige werkelijkheid 
aan de technische universiteit eindhoven word t sinds 2000 onderzoek gedaan naar process 
mining. daarvoor lag de nadruk sterk op het modelleren van processen voor workflowsystemen en de analyse van bedrijf sprocessen door middel van simulatie. door de 
ervaringen op het gebied van simulatie en het realiseren van workflowsystemen werd echter steeds duidelijker dat er meestal een grote discrepantie is tussen model en werkelijkheid. helaas hebben de meeste consultants en leve ranciers vooral aandacht voor (her)ontwerp en 
wordt er te weinig energie besteed aan een gedegen analyse van de werkelijkheid waarin uitzonderingen vaak de regel zijn. dit wordt b ijvoorbeeld duidelijk in simulatiestudies waarin 
vaak aan parameterwaarden moet worden ‘gesleuteld’ om doorlooptijden te laten overeenkomen met de werkelijkheid. ook kan het falen van veel workflowprojecten worden verklaard door naïeve procesmodellen. ervaringen met de analyse van patiëntenstromen in ziekenhuizen laten bijvoorbeeld zien dat 
zelfs voor homogene groepen patiënten de pro cessen minder structuur hebben dan verwacht. 
bovendien hebben de betrokken partijen vaak uit eenlopende beelden van het proces. managers 
zijn vaak niet op de hoogte van de feitelijke procesgang (‘helikopterview’) en uitvoerenden zien vaak maar een beperkt deel van het proces (‘tunnelvisie’). het sterk vertekende beeld leidt tot systemen die onbruikbaar zijn en tot gemiste kansen om de processen te verbeteren. zoals 
eerder aangegeven schieten bi-tools hier tekort doordat ze ook uitgaan van een geïdealiseerde en sterk versimpelde werkelijkheid. performance-indicatoren op een sterk geaggregeerd niveau zullen ziekenhuizen bijvoorbeeld niet helpen bij het in kaart brengen van en grip krijgen op patiëntenstromen.  
bi-tools schieten  tekort doordat ze uitgaan van een 
geïdealiseerde en  sterk versimpelde werkelijkheid  
 
processen ontdekken met prom gedreven door de geschetste problemen werkt een vijftiental onderzoekers aan de technische 
universiteit eindhoven aan de ontwikkeling van prom. prom is een raamwerk waarbinnen gereedschappen zijn ontwikkeld die de eerdergenoemde vormen van process mining 
ondersteunen. er zijn bijvoorbeeld meer da n twintig verschillende discoverytechnieken 
ontwikkeld. het gebruik van prom start met een zogenaamd mxml-log. dit is een log waarin informatie over events op een gestructureerde manier wordt opgeslagen. omdat de meeste informatiesystemen hun informatie niet opslaan in mxml-formaat maar in leverancierspecifieke databases, audit trails en  transactielogs, is het gereedschap promimport 
ontwikkeld. hiermee kunnen logs vanuit systemen als flower, staffware, apache, cpn tools, cvs, eastman, peoplesoft, subvers ion, websphere en adept geladen worden. 
promimport maakt het eenvoudig om de benodigde importfunctionaliteit te ontwikkelen en ondersteunt ook het anonimiseren van vertrouw elijke gegevens (bijvoorbeeld namen van 
medewerkers). met prom is het ook mogelijk vele verschillende modeltypen door elkaar te gebruiken. de toolset ondersteunt bijvoorbeeld ni et alleen diverse petrinet-formaten, maar ook 
epc-modellen en bpel-specificaties. prom kan ook modellen uitwisselen met systemen als protos, aris, websphere, yawl en epc tools. daarnaast zijn modelconversies mogelijk. als met behulp van process mining bijvoorbeeld een petrinet ontdekt wordt, kan dit model vertaald worden naar bpel, epc’s en yawl. in figuur 2 is een schermafbeelding te zien van prom waarin op basis van een log een procesmodel is afgeleid. het procesmodel is af gebeeld als een epc die kan worden ingeladen 
in aris, een petrinet dat als invoer kan dienen van een scala van analysegereedschappen en een yawl-model dat meteen kan worden uitgevoerd door het open-source workflowsysteem yawl. prom ondersteunt niet alleen discovery maar ook de twee andere vormen van process mining: 
conformance en extension. de conformance checker kan bijvoorbeeld in een procesmodel grafisch laten zien waar de grootste afwijkingen plaatsvinden en deze afwijkingen ook kwantificeren. figuur 3 laat een voorbeeld zien van extension. hier is in een procesmodel aangegeven wat de doorlooptijd is, waar de kne lpunten zitten en hoeveel tijd er gemiddeld 
tussen twee activiteiten verstrijkt. deze informatie kan weer worden gebruikt om volledig automatisch simulatiemodellen te genereren.    
  
 
figuur 2. prom met daarin een proces verkregen door process mining 
   
 
figuur 3. prom kan ook de bottlenecks zichtbaar maken in afgeleide modellen 
 
‘tomtom -functionaliteit ’ met prom 
uit de vergelijking tussen navigatiesystemen en bedrijfsinformatiesystemen kwam een lijst met aantal opvallende zaken naar voren. ter afsluiting kijken we hoe prom een oplossing biedt voor deze tekortkomingen. om te beginnen is het met behulp van process mining zeer wel mogelijk om een goede en accurate kaart van een bedrijfsproces te maken. door de kaart te baseren op event logs kan de daadwerkelijke procesgang blootgelegd worden. ook is het mogelijk traploos de detaillering aan te passen door gebruik te maken van technieken in de fuzzy miner van prom. hier worden op basis van frequenties en correlaties bepaalde paden en activiteiten weggelaten. net zoals kleinere wegen en dorpen bij uitzoomen door tomtom worden weggelaten of samengenomen, kunnen activiteiten en hun verbindingen worden weggelaten of samengenomen. in figuur 4 is te zien hoe het zelfde proces met meer of minder detail kan 
worden weergegeven. figuur 5 laat zien dan het mogelijk is om historische en actuele informatie te projecteren op procesmodellen. dit is vergelijkbaar met het visualiseren van file-informatie, maar kan ook 
nog veel verder gaan en knelpunten en andere vaak voorkomende problemen visualiseren. workflow-managementsystemen, erp-systemen en andere systemen voor procesondersteuning hebben de eigenschap bepaalde procedures dwangmatig op te leggen. de combinatie van flexibele workflowtechnologie en process mining kan worden gebruikt voor een vorm van procesondersteuning die niet noodzak elijk dwingend is. voorbeelden zijn de 
recommendation service en de prediction service in prom. de recommendation service geeft advies op basis van historische informatie. in de werkbak (ook wel 
inbox  genoemd) van 
de gebruiker worden meerdere alternatieven aangeboden. deze zijn echter geordend op basis van criteria als verwachte kosten of doorlooptijd. de prediction service gebruikt een soortgelijk mechanisme. nu ligt de nadruk echter uitsluitend op het voorspellen van een bepaalde eigenschap zoals resterende doorlooptijd  of succeskans. dit is vergelijkbaar met de 
verwachte aankomsttijd weergegeven in een navigatiesysteem. verder is het zo dat op basis van nieuwe informatie de recommendation service en de prediction service de situatie steeds weer opnieuw beoordelen, ook nadat de gebruiker bewust is afgeweken van de normale route. op deze wijze kan beter worden omgesprongen met uitzonderingen, sterk dynamische 
processen en veranderende omstandigheden. 
 
figuur 4. hetzelfde proces met veel detail (links) en weinig detail (rechts)  
figuur 5. procesmodel met file-informatie 
 
prom 
prom is ontwikkeld onder een open-source li centie (cpl) en wordt gedistribueerd via 
www.processmining.org. de ontwikkeling van prom wo rdt geleid vanuit de technische universiteit 
eindhoven, maar er wordt gebruik gemaakt van een breed internationaal netwerk van samenwerkende 
onderzoeksgroepen op het gebied va n process mining. naast het aanbieden van een zeer toepasbaar 
gereedschap is het doel van prom ook om leverancie rs van bi- en bpm-tools te stimuleren meer 
‘werkelijk intelligente’ functionaliteit te bieden. bpm|one van pallas athena, futura reflect van 
futura technology, aris van ids scheer en de di scovery & visualization service van fujitsu zijn 
schaarse voorbeelden van commerciële gereed schappen die op dit moment enige process-
miningfunctionaliteit aanbieden. zie www.processmining.org  voor meer informatie. 
prof. dr. ir. wil van der aalst 
is hoogleraar informatiesystemen aan de faculteit wiskunde & informatica van de technische 
universiteit eindhoven en is als deeltijdhoogleraar verbonden aan de faculteit technologie management van dezelfde universiteit en de business process management-groep van queensland university of technology in australië. e-mail: w.m.p.v.d.aalst@tue.nl
. www: www.vdaalst.com .  
 